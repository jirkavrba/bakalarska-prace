\chapter*{Úvod}
\addcontentsline{toc}{chapter}{Úvod}

Během svého studia na Vysoké škole ekonomické v~Praze všichni studenti přijdou do styku se školním informačním systémem InSIS. Tento informační systém obsahuje širokou škálu modulů a funkcionalit, se kterými studenti během svého studia na vysoké škole pracují.

Ačkoliv tento systém poskytuje svým uživatelům všechny potřebné informace, přidáním některých funkcionalit by bylo možné zlepšit produktivitu uživatelů tohoto systému a celkově zpříjemnit studium studentů.

Tato práce si klade za cíl vymezit a následně implementovat rozšiřující funkcionality do informačního systému InSIS, které následně budou distribuovány v~podobě rozšíření do webových prohlížečů. Součástí práce je zároveň implementace podpůrného webového serveru, který poskytuje REST API pro uživatele rozšíření. Dalším cílem práce je popis výběru technologií použitých pro implementací obou softwarových částí produktu. Posledním cílem je evaluace zpětné vazby od ostatních studentů a ověření stanovených hypotéz.

Motivací pro tuto práci byla negativní zkušenost autora a jeho spolužáků s~používáním některých modulů školního informačního systému InSIS. 
Současné podobě této práce předcházela sada uživatelských skriptů naprogramovaných autorem v~průběhu studia, které má tato práce za cíl nahradit a naimplementovat nové, rozšiřující funkcionality do informačního systému InSIS v~podobě koherentního softwarového řešení, které bude jednoduché na instalaci a používání.

Práce je dělena do celkem pěti částí: 

\begin{enumerate}
    \item Návrh a popisem implementovaných funkcionalit,
    \item Proces výběru technologií použitých pro implementaci,
    \item Implementace podpůrného webového serveru
    \item Implementace rozšíření do webových prohlížečů
    \item Evaluace zpětné vazby od ostatních studentů, kteří webové rozšíření používají
\end{enumerate}

Práce se zaměřuje především na praktickou problematiku spojenou s~implementací softwarového řešení s~výjimkou první a poslední části, které jsou zaměřené více teoreticky.

Výsledkem práce by mělo být kompletně implementované, publikované rozšíření do webových prohlížečů založených na technologii Google Chrome a webový prohlížeč Mozilla Firefox.

% Úvod je povinnou částí bakalářské/diplomové práce. Úvod je uvedením do tématu. Zvolené téma rozvádí, stručně ho zasazuje do souvislostí (může zde být i popis motivace k sepsání práce) a odpovídá na otázku, proč bylo téma zvoleno. Zasazuje téma do souvislostí a zdůvodňuje jeho nutnost a aktuálnost řešení. Obsahuje explicitně uvedený cíl práce. Text cíle práce je shodný s textem, který je uveden v zadání bakalářské práce, tj. s textem, který je uveden v systému InSIS a který je také uveden v části Abstrakt.

% Součástí úvodu je také stručné představení postupu zpracování práce (detailně je metodě zpracování věnována samostatná část vlastního textu práce). Úvod může zahrnovat i popis motivace k sepsání práce.

% Úvod k diplomové práci musí být propracovanější -- podrobněji to je uvedeno v Náležitostech diplomové práce v rámci Intranetu pro studenty FIS.

% Následuje několik ukázkových kapitol, které doporučují, jak by se měla bakalářská/diplomová práce sázet. Primárně popisují použití \TeX{}ové šablony, ale obecné rady poslouží dobře i~uživatelům jiných systémů.

