\chapter*{Úvod}
\addcontentsline{toc}{chapter}{Úvod}

Integrovaný studijní informační systém (InSIS) je nedílnou součástí života každého studenta Vysoké školy ekonomické v~Praze. Tento informační systém tvoří široká škála modulů, které obsahují nespočet dílčích funkcí. Všichni studenti s~tímto informačním systémem přichází do styku na denní bázi a zjednodušení práce s~tímto systémem by mělo pozitivní vliv na celou řadu studentů. Jednou z~možností jak zjednodušit práci uživatelů se systémem je přidání nových funkcionalit, které integrují data napříč moduly informačního systému nebo funkce jednotlivých modulů rozšiřují. 

Jelikož informační systém InSIS je proprietárním řešením dodávaným externí firmou IS4U s.r.o., není možné upravovat přímo zdrojové kódy tohoto systému. Dále systém neposkytuje veřejně přístupně aplikační rozhraní ze kterého by bylo možné načítat data a proto je nutné nové funkcionality implementovat v~podobě externího softwarového řešení, které není do systému InSIS přímo integrováno. 

Motivací pro tuto práci byl uživatelský skript naprogramovaný autorem práce v~průběhu studia, který spojoval moduly zobrazení aktuálního rozvrhu s~registrací rozvrhových akcí. Toto řešení nebylo příliš přenositelné a spolehlivé, a jeho uživatelé se často potýkali se složitým procesem instalace a problémy při používání. I~přes své nedostatky se však tento skript setkal s~pozitivním ohlasem a zpětnou vazbou od jeho uživatelů.

Tato práce se zaměřuje na vytváření kvalitního, koherentního softwarového řešení pro implementaci přidaných funkcionalit, které bude jednoduché na instalaci a používání. Toto řešení by mělo zmíněný uživatelský skript nahradit a přidat nové funkcionality, jako například připomenutí odevzdáváren s~blížící se dobou uzavření, přidání náhledu rozvrhu při registraci rozvrhových akcí nebo rozšíření funkcí nabízených modulem pro zobrazení rozvrhu studenta. 

Jako forma implementace těchto nových funkcionalit bylo zvoleno rozšíření do webových prohlížečů, protože splňuje kladené nároky na jednoduchost instalace a umožňuje transparentně integrovat kód přímo s~webovým rozhraním systému InSIS. Webová rozšíření jsou častým nástrojem pro implementaci změnu chování webových aplikací bez možnosti přímého zásahu do kódu aplikace. 

Cílem práce je návrh a následná implementace rozšíření do webových prohlížečů společně s~podpůrným serverem pro ukládání dat uživatelů. Dalším cílem je srovnání dostupných technologií pro obě části softwarového řešení. Posledním cílem je vyhodnocení zpětné vazby od uživatelů webového rozšíření pro ověření stanovených hypotéz.

\subsection*{Struktura práce}

První kapitola práce se zabývá návrhem přidaných funkcionalit a představuje jejich význam v~kontextu jednotlivých modulů informačního systému InSIS.

Druhá kapitola představuje některé z~technologií dostupných pro implementaci webového rozšíření a proces výběru technologií pro obě části softwarového řešení, tedy technologii použitou pro implementaci samotného rozšíření do webových prohlížečů a technologii použitou pro implementaci podpůrného webového serveru, který slouží jako infrastruktura pro ukládání uživatelských dat a rozesílání emailových upozornění.

Třetí kapitola se zaměřuje na implementační detaily podpůrného webového serveru. Kapitola popisuje strukturu a konfiguraci projektu, datovou a prezentační vrstvu aplikace včetně návrhu databáze a doménových objektů. Dále popisuje strojové testování řešení, společně s~výběrem způsobu distribuce a hostingu.  

Čtvrtá kapitola se zaměřuje na implementaci rozšíření do webových prohlížečů. Tato kapitola představuje dílčí části tvořící balíček rozšíření, vysvětluje technické omezení běhového prostředí prohlížečů a popisuje některé z~řešených problematik. V~poslední části se kapitola zaměřuje na sestavování a distribuci rozšíření prostřednictvím internetových obchodů Google Web Store a Firefox Addons.

Poslední kapitola se zabývá evaluací zpětné vazby od ostatních studentů VŠE. Jsou zde stanoveny hypotézy, které jsou zodpovězeny na základě výsledků dotazníkového šetření. Kapitola obsahuje návrh dotazníku, představení získaných dat a výsledky šetření. 

% \begin{enumerate}
%     \item Návrh a popisem implementovaných funkcionalit,
%     \item Proces výběru technologií použitých pro implementaci,
%     \item Implementace podpůrného webového serveru
%     \item Implementace rozšíření do webových prohlížečů
%     \item Evaluace zpětné vazby od ostatních studentů, kteří webové rozšíření používají
% \end{enumerate}

% Práce se zaměřuje především na praktickou problematiku spojenou s~implementací softwarového řešení s~výjimkou první a poslední části, které jsou zaměřené více teoreticky.

